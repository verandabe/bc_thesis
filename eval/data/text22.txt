form::ER</>
protg::Eva</>
text::Eva byla ráda, že se matka nechala přesvědčit, aby utekly, než aby se vydaly k oplocené základně mezinárodního vojska jako většina. Ten večer se kolem patnácti tisíc lidí vydalo lesem, podél hřebenů, na útěk z bezpečné zóny. Cesta byla velmi nepřehledná, lesy tak husté, že nebylo možné si místy proklestit cestu. Všichni tito lidé většinou kráčeli v řadě, jeden za druhým a velmi pomalu. 
Věděli totiž, že jsou všude v lesech minová pole. Věděli, že jeden chybný krok znamená smrt. Protože i kdyby jim mina jen utrhla nohu, stejně by tady umřeli. Nebyl by nikdo, kdo by jim pomohl.
Také si byli vědomi, že jakékoliv podezření, že budou spatřeni nebo je uslyší, by znamenalo dělostřelecký útok na jejich pozici. 
Eva se mučivě pomalu posouvala. Cítila kapky potu, které jí sté-kaly po páteři. Snažila se stoupnout přesně na to samé místo, kam vkročila před ní její matka. Ta činila to samé s člověkem před se-bou. Vylekaný bažant málem vystřelil Evě srdce ven hrudníku. 
Leknutím se skrčila do dřepu a zakryla si pažemi hlavu.</>

