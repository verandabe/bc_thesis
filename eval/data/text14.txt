form::ICH</>
protg::Benjamín</>
text::Jakmile jsem uviděl západ slunce, okamžitě jsem zalitoval, že s sebou nemám foťák. Slunce bylo toho večera nesmírně veliké. Zdálo se mi, že nikdy nebylo větší a obloha nikdy nebyla rudější. Musel jsem si v duchu nadávat. Takový krásný okamžik a já ho nezachytím, zůstane zapomenut. 
Rudá záře se rozlévala za suchými větvemi stromů, leskla se v kalužích na silnici a jakoby se snažila pohltit všechny budovy. Přál jsem si, aby to udělala. Aby zmizel každý dům a všichni lidé a zůstal jsem jen já a slunce. Na západě i na východě, na severu i jihu, i na úplném vršku oblohy. 
</>
