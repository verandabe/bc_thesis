form::ER</>
protg::Magda</>
text::Zpěv ustal a kazatel se pustil do čtení dalšího úryvku z Bible. Pak přišla Magdy oblíbená část – kázání. Posadila se, vytáhla deník a zapisovala si myšlenky, které ji zaujaly. Kazatel byl velmi dobrý řečník. Jeho projev v jejím sešitu snad pokaždé něco zanechal.
„Jenže vždycky záleží, jak své vlastnosti využijeme. On svou sebejistotu využil špatným způsobem. Ona totiž moc člověka změní – ale málokdy k lepšímu.”
U té myšlenky se propiska zarazila v půlce věty a Magda stočila oči ke stropu. Poprvé zkusila zaměřit své myšlenky na Lucii.
Střetly se pohledem a Luciinu tvář ozdobily dva ďolíčky na tvářích.
Tehdy si Magda uvědomila, že hlavní důvod, proč do kostela dál chodí, je pocit, že ji někdo drží, že úplně všechno bude v pořádku.</>
