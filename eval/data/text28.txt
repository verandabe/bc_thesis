form::ICH</>
protg::Adam</>
text::Opravdu jsem v Marslandu o hodně dříve, a to jsem se obával, že na schůzi přijdu pozdě. Ze zastávky proto zamířím ke svému domu, abych pozdravil choť a uložil obálku s penězi. Marslanďané mě podivně sledují. Možná jsem jen paranoidní… ale vážně mi připadá, že na mě civí jako na ducha. Co když jsem zemřel a nevím o tom? Třeba ta noční můra není jen sen. Zdravím své sousedy, ale oni neodpovídají. Nad městem se zatahují černé mraky a v dálce jsou vidět blesky. Je tu vážně dusná atmosféra. Mám i pocit, že se za mnou pár mužů plouží, jako by mě pronásledovali… Nejspíš jen míří na shromáždění o něco dřív, chlácholím se. Ticho před bouří.
Manželku nenajdu ani v obývacím pokoji, salonku a ani v ložnici. Až příjemná vůně mě naláká, abych s úsměvem vešel do kuchyně. Magdalena stojí u kamen a balí kousky jablek do těsta. „Tos byl rychlej, miláčku,“ řekne, aniž by se otočila.</>
   
