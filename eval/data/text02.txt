form::ICH</>
protg::Stella</>
text::Nikdy jsem nebyla jako ostatní děti. Neměla jsem jejich volnost, neměla jsem kamarády. Odjakživa jsem měla příliš povinností na to, abych měla čas na dětské hry či něco podobně hloupého. Má nejlepší kamarádka byla slečna Maryska. 
V dospívání jsem dávala najevo vzdor, ale nikdy jsem to nevzala radikálně. Matka i Maryska mě vedly k dospělosti velmi přísně. Záviděla jsem holkám v parku, jak se smějí, objímají se svými chlapci, líbají se. „Vidíš ty holky?“ zeptala se jednou matka, když si všimla, že hledím z okna a pozoruji je. „Myslí si, že jsou neporazitelné. Lezou tam po těch chlapcích a nemají v sobě špetku soudnosti. Nikdy nenech muže, aby ti vstoupili do života. Ne aby tě jen napadlo se s nějakým chlapcem stýkat. Dři na sobě. Starej se jen o sebe a jdi za tím, po čem toužíš. Úspěch. Jsi jen ty, tvrdá cesta a úspěch. Muž tě jen odradí, ublíží ti a přivede tě k neúspěchu. Rozumíš?“ Chtěla jsem něco namítnout, ale mlčky jsem přikývla. Nemělo to smysl, neboť jsem stejně neznala chlapce, který by mě zajímal. Od mých čtyř let jsem byla tajně zamilovaná do Chadha Abigaela. Byl o šestnáct let starší než já, ale na tom nikdy nesešlo.</>

