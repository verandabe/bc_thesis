form::ICH</>
protg::Adam</>
text::„Ne, nechci posekat trávník ani vyčistit toaletu,“ pokračuji ironicky. „Klidně můžete jet dál.“
Redburn skloní brokovnici. Ani za tu jednu kulku jim nestojím? To mě tu nechají, aby po mně šli zase sousedé kvůli odměně? Nebo se snad mám zabít sám, abych měl konečně klid?! „Jedu s vámi!“ řeknu rozhodně.
Redburna to překvapí. Zírá mi do očí a snad ani nemrká. Mám pocit, že mě těmi černými tečkami upaluje víc než hořící radnice za mými zády, ale pohledem neuhnu, aby pochopil, že to myslím vážně.
„Zaplatím vám,“ vytáhnu z kapsy obálku od matky, kterou rozevřu a vytáhnu bankovky. Sto šedesát dolarů! Tolik mám na výplatě jako starosta za čtvrt roku. Redburn by mě vlastně mohl v tuto chvíli odstřelit a peníze si jednoduše vzít… Jsem vážně totální imbecil.</>
   
