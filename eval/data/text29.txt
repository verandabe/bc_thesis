form::ICH</>
protg::Adam</>
text::Netuším, co tím myslí. Jen se mi vybaví moje příšerná noční můra, ve které stále dokola umírám v blátě. Točí se mi hlava a mám pocit, že se pozvracím. Možná to je z whisky, jelikož nejsem moc zvyklý pít, ale i vypětí situace a pocit ohrožení mají na mé závrati svůj podíl. Dnes zemřu, hraje mi stále dokola v hlavě. Věřím jim to, ale nenapadá mě, jak takovému krutému osudu uniknout.
Magdalena se baví. „Přesně takhle jsem si představovala, že se bude tvářit.“ Když se přestane smát, neodpustí si vysvětlení, abych věděl, co mě čeká: „Nabídli jsme každýmu baráku v Marslandu sto dolarů, když bude do půlnoci po tobě. Určitě se tu najde někdo, kdo tě odpráskne.“</>
   
