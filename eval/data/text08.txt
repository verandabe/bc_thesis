form::ICH</>
protg::Majka</>
text::Sevře se mi hrdlo. Nechci, aby mě opustila, nechci zůstat s Azizem Keeferem v jedné místnosti. Nechci zůstat už vůbec v této místnosti. Tohle se přece v nemocnici nemá dít, ne? Tohle se nemá dít. Něco je špatně, něco je strašně špatně, a nejsou to jen pouta na zápěstích.
„Řekla jsem. Chci. Mluvit. S Tobinem.”
V hojnosti i nedostatku.
„Nemějte strach, paní Racquelová. Dáme vám něco na zklidnění, bude vám lépe.”
„Já nepotřebuju žádné debilní léky na zklidnění, nepotřebuju být klidná. Potřebuju mluvit s Tobinem! Nechci žádné vaše léky!”
Musím pryč. Začnu sebou škubat a s hrůzou si uvědomí, že i moje kotníky jsou uvězněné v kožených páscích.</>
