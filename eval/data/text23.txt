form::ICH</>
protg::Jana</>
text::Hbitě jsem, jako opravdový první průzkumník na této planetě, šplhala po vhodných stromech a hledala hnízda s vajíčky. Nikdy předtím jsem syrová vajíčka nejedla, ale musela jsem uznat, že jsou moc dobrá. Pila jsem z horských pramenů a potůčků. Potůček se vléval do řeky a já ji sledovala. 
A najednou jsem byla na konci plovoucího ostrova. Byla to taková krása, až jsem oněměla. Stála jsem na jeho okraji, a kdybych udělala jen jeden jediný krok dopředu, stoupla bych do rozšlehaných, sněho-vě bílých oblaků. Slunce bylo nízko na obzoru a jeho teplá záře je na okraji zbarvila do oranžova. Život byl tak jednoduchý a nádherný. 
Mohla jsem také létat, jen udělat ten jeden krok vpřed.
Ucítila jsem dotek prstů na své paži. Odvrátila jsem pohled z ráje a uviděla Evu. Volala mě zpátky… Eva si samozřejmě všimla, že bývám duchem nepřítomna. Každá jsme měla nějaké břímě, které nás táhlo ke dnu. Nechala mě být. Následovala mě. Sdílela se mnou jídlo, vodu i přístřeší. Ale už nemluvila ani ona. Jen se na mě usmívala s pochopením. Držely jsme se dál od obydlí, zůstávaly hluboko v lese a vyhledávaly úkryty, které jsme ještě navíc ochraňovaly větvemi, klestím a listím.</>

